Tu paani Nirmal ganga ka  
Mai neeche baithi asthi hu  
  
Tu bheegi raushan boondo si  
Mai aakho ke ashkon se hu  
  
Tu beh kar dhoti paap mere  
Mai maatam ki nishani hu  
  
Jab patwaar koi choo le  
Mai ud jaane ko raazi hu  
  
Le ja mujhe baha ke kahi  
Tujhme ghul ke hi poora hu  
  
Tu Jaa milti hai saagar se  
Mai rait ke andar rehta hu  
  
Raaz daba hai mujhme teh  
Ki janma hi is kaaran hu  
  
Koi pooche mujhse naam mera  
Tera naam har dafa kehta hu